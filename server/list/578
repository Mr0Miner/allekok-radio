ناسر ڕەزازی

گرتمت بەستمت

https://allekok.github.io/gorani-kurdi/audio/26.mp3

بۆچ دەمکووژی بە چاوان ناسکێ نازدارێ باوان
لە سەر چیم لێ تۆراوی بە بێ سووچ و بێ تاوان
گرتمت بەستمت کوشتمت سووتاندمت
هەی بە تیلەی چاوەکانت لە ژێر خاک چەقاندمت
سەبر و قەرارت بردم کەم شەرتیت لەگەڵ کردم
ئیتر وازم لێ بێنە دەبرۆ بەسیەتی مردم
گرتمت بەستمت کوشتمت سووتاندمت
هەی بە تیلەی چاوەکانت لە ژێر خاک چەقاندمت
غەمگین و دڵ پەشێوم بڕوانە باری لێوم
ئەتۆ مەجبوورت کردم وەی قوڕ بە سەر بپێوم
گرتمت بەستمت کوشتمت سووتاندمت
هەی بە تیلەی چاوەکانت لە ژێر خاک چەقاندمت
نەخۆش و دەردەدارم دەردەکەم بێ دەوایە
لەبەر گریان و زاری شەو وڕۆژم خەو نایە
گرتمت بەستمت کوشتمت سووتاندمت
هەی بە تیلەی چاوەکانت لە ژێر خاک چەقاندمت
بۆچ دەمکووژی بە چاوان ناسکێ نازدارێ باوان
لە سەر چیم لێ تۆراوی بە بێ سووچ و بێ تاوان
گرتمت بەستمت کوشتمت سووتاندمت
هەی بە تیلەی چاوەکانت لە ژێر خاک چەقاندمت