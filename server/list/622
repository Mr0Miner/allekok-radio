فواد ئەحمەد

لە سیلەی قەبران

https://allekok.github.io/KurdishLyricsCorpus/audio/84.mp3

لە سیلەی قەبران هاوارە
حاکم بمدا لە سێدارە
من نانێم مەیلی ئەو یارە
وەرگەرێ باڵات های ببینم
با دەرچێ گیانی شیرینم
یاڕەبی من مەرگت های نەبینم
ئاشقان لە دوورڕا وا دیارن
رەنگیان زەرد و لێو بە بارن
مەنعیان مەکەن ساحێب یارن
وەرگەرێ باڵات های ببینم
با دەرچێ گیانی شیرینم
یاڕەبی من مەرگت های نەبینم
جووتێک ساقی سەر بە زێڕن
لە مەیخانان مەی دەگێڕن
ئاشقان لە دین وەر دەگێڕن
وەرگەرێ باڵات های ببینم
با دەرچێ گیانی شیرینم
یارەبی من مەرگت های نەبینم
لە سیلەی قەبران هەڵایە
حاکم بمدا لەو ئاڵایە
من نانێم مەیلی لەیلایە
وەرگەرێ باڵات های ببینم
با دەرچێ گیانی شیرینم
یاڕەبی من مەرگت های نەبینم