شەهین تاڵەبانی و عەباس کەمەندی

سەبری

https://allekok.github.io/gorani-kurdi/audio/87.mp3

وەی ئەگەر ناوەکەت فەرامۆشم بێ
وەی سفیدی کەفەن باڵاپۆشم بێ
ئەی دڵەکەم دەربێنن بڕوانن تێیا
وەی بە غەیری ناو تۆ هیچ نییە تێیا
سەبری، سەبری
وەی شەرت بێ لە داخت تاڕۆژی مەحشەر
وەی بەرگی عەزیاتیت دەرنێنم لە بەر
وەی شەرت بێ لە داخت تاڕۆژی مەحشەر
وەی بەرگی عەزیاتیت دەرنێنم لە بەر سەبری
سەبری، سەبری
وەی سەبری گوڵفرۆش گوڵ دانە دانە
وەی دڵەکەم بۆ دڵەکەت وێڵ و حەیرانە
ئەی سەبری بۆ خاتر تەکیەی بابە شێخ
وەی مەمکووژە بە ناز مەمبڕە بە تێخ
سەبری، سەبری
ئەی قورئانێ بێنە بیخە داوێنم
من لە تۆ زیاتر کەس نالاوێنم
ئەی قەسەم بە قورئان خەتمی کەلامه
‌ وەی ئیشقت تا مەحشەرە پابەندی پامه
‌سەبری، سەبری
وەی شەرت بێ لە داخت تەرکی دنیا کەم
وەی بە وێنەی مەجنونڕوو لە سەحرا کەم
وەی شەرت بێ لە داخت تاڕۆژی مەحشەر
وەی بەرگی عەزیاتیت دەرنێنم لە بەر
سەبری، سەبری
ئەی هەڵبگرە خەنجەر بیدە لە جەرگم
وەی ئەوسا بیخوێنە یاسینی مەرگم
ئەی هەڵبگرە خەنجەر بینە پامەوە
وەی خۆت بە بە حەکیم بێره لامەوە
سەبری، سەبری
ئەی ئەگەر گیان کێشان وەک دووری تۆ بێ
وەی یاخوا بە نەسیب جۆری سەر کۆ بێ
ئەی بیکە بە خاتر سی جزمەی قورئان وەی
لەمە زیاتر مەمکە سەرگەردان
سەبری، سەبری