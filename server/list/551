جەمال موفتی

گوڵاڵە سوورە

https://allekok.github.io/gorani-kurdi/audio/107.mp3

گیانە لە عەشقت سووتا هەناوم
دڵداری تۆمە و من چارەم چیە؟
گوڵاڵە سوورە سەر کوڵمی یارم
وا گەشایەوە بۆ حاڵی زارم
جەمیلەی چاو جوان تۆی هێزی گیانم
توخوا وەرە لام زۆر پەرێشانم
لە دنیا هەر تۆی ژیان و خۆشیم
دڵم مەشکێنە، دڵ پڕ لە ژانم
جەمیلەی چاو مەست شازدە ساڵی یە
لە ئەوینداریت حاڵمان حاڵی نیە
باڵاکەت بەرزە بەقەد چنارێ
کێ تۆی عاجز کرد بەردی لێ ببارێ