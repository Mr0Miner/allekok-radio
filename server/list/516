سەحەر لوتفی

لای لای

https://allekok.github.io/gorani-kurdi/audio/89.mp3

لای لای نەمامی ژیانم
من وێنەی باخەوانم
به دڵ چاودێریت ئەکەم
بخەوە دەردت له گیانم
هەی لایه لایه لایه
کۆرپەی زۆر جوانم لایه
لای لای کۆرپەی شیرینم
بە تۆ شیرینە ژینم
دە بنوە بنوە ڕۆڵە
یاری ئەم ماڵە چۆڵە
دە بنوە ڕۆڵەی دایە
چی بکەم خەوت بۆ نایە
لای لای نەمامی بەختم
هاوڕێی هەورازی سەختم
دە بنوە ڕۆڵەی دایە
چی بکەم خەوت بۆ نایە
بنوه ئاسۆ ڕووناکه
دیاره وەک ڕۆژ ڕووناکه
ئەی بەرخۆڵەی شیرینم
بە تۆ شیرینە ژینم
دە بنوە بنوە ڕۆڵە
یاری ئەم ماڵە چۆڵە
هەی لایه لایه لایه
کۆرپەی زۆر جوانم لایه
ڕۆڵەی خۆشەویست، بینایی چاوم
هێزی ئەژنۆم، هیوای ژیانم
هەتا دێیتەوە من چاوەڕێتم
هەلۆرکی مناڵیت هەر ڕادەژەنم