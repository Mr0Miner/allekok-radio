مەرزیە فەریقی

لانکۆڵێ

https://allekok.github.io/gorani-kurdi/audio/64.mp3

لانک لانک لانکۆڵێ، لانک لەدار ھەنارێ
وەستا بێ لەتارانێ، لانکێ دروست کا بۆ چاو جوانێ
دەڵێ لەلانێکدا نانوم دەبا بۆی سازکەم جۆڵانێ
ھەیڕۆڵە سەر دڵ خڕ بی‌‌‌‌ باب مردووبی، شەو درەنگەبۆ جێژوانێ
تاوە ‌ڕۆژی ڕووناکە ‌ھەموو عالەم دەیزانێ
قەت نەبوو بڵێ دانیشین تۆزێک بکەین ڕا و تەگبیر
سەد لەعنەت لەو کەسەی بێ دەس لەباڵات بکا گیر
جا چی بوو ماڵەبابم ئەتۆ جحێڵ و ئەمن پیر
ئەو قورعانەی بتگرێ ھێنات لێکت کردووە
سێ جار دەستت پێدادا بۆ مزگەوتت بردەوە
بۆ خۆت کەیفم بۆ دەکەی بەدەم داخ و دەردەوە
دەستەو ئەژنۆت داناوم بەھەناسەی سەردەوە
لانک لانک لانکۆڵێ ، لانک لەدار ھەنارێ
وەستا بێ لەتارانێ ، لانکێ دروست کا بۆ چاو جوانێ
دەڵێ لەلانێکدا نانوم دەبا بۆی ساز کەین جۆلانێ
ھەیڕۆڵە سەر دڵ خڕ بی باب مردووبی، شەو درەنگە بۆ جێژوانێ
تاوە ڕۆژی ڕووناکە ‌ھەموو عالەم دەیزانێ