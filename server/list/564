عەباس کەمەندی

نەتۆری

https://allekok.github.io/gorani-kurdi/audio/109.mp3

ئەم ماڵه هەژاریمە بە سەرما نەڕووخێنی، نەتۆری
سەر لە خوەم و لە ماڵو مناڵم نەشێوێنی، نەتۆری
ئەم ماڵە بە بۆنەی توە بەرپایە عەزیزم، عەزیزم
لانەیەکی فەقیرانەیە بۆمی نەڕمێنی، نەتۆری
نەتۆری نەتۆری کچێ نەتۆری
وەڵا نییەسم تاقتی دووری، بیللا نییەسم تاقتی دووری
تۆ بڵەی شاخی مار شیری مەلیچک بۆت ئەسێنم، نەتۆری
تۆ گیانت بوێ هەر بە خودا بۆت دەڕەهێنم، نەتۆری
بەو شەرتە کە دیسان وەکوو جاران تۆ لە لام بی، عەزیزم
ئاوازی هەزار بولبولی شەیدات بۆ ئەخوێنم، نەتۆری
بەینی من و تۆ حەیفە کە تێکی بشکێنن، نەتۆری
مەیڵانە کە دڵ ئێمە لە یەکتر بڕەوێنن
گوێ مەگرە لە تانە و تەشەری خێڵی بەخێڵان، عەزیزم
رۆژێک نییە سەد لانە لە سەرتا نشێوێنن، نەتۆری