یۆنس بۆراقی

نایلۆنە

https://allekok.github.io/gorani-kurdi/audio/49.mp3

سەرێکە مەستی نازم گیانە
دڵێکە بۆت نەماوە
دڵم حەقی بە دەستە گیانە
فێتوای سەری دراوە
کافرەی بێ دین و ئیمان
بۆ ئەمنت وەلا ناوە
دەی دەی نایلۆنە
بابم نایلۆنە
نایلۆنە گیانە نایلۆنە
هاوار نایلۆن نییە مانتۆیە
خەڵک مەستی شەڕاب بێ گیانە
ئەو دڵەی من شێتی تۆیە
بە پێشوازی باڵات بێ
ڕەواندوز دەگەڵ کۆیە
دەی دەی نایلۆنە
بابم نایلۆنە
پیریم لێ نیزیک بۆوە گیانە
بۆ جوانی پەشیمانم
هەر کە چاوم پێی کەوێ گیانە
بە جێ ژوانگەی جارانم
بیری ڕابردوو دەکەم گیانە
گەلێک چاو بە گریانم
خوداحافیز لە دۆستان
دەڕۆم بۆ کن یارانم
دەی دەی نایلۆنە
بابم نایلۆنە
شەربێ کۆسپی دڵ وە بە کاڵە کەم
شەو هەتاکوو ڕۆژ دەس بە ناڵین کەم
شەرتم ئەو شەرتەی دەگەڵ تۆم کردن
خۆ من بازگەشت نیم هەتا ڕووی مردن
جوانی ڕوخساری ڕووی تۆ گیانە
نەک تۆ بە کەس نامێنێ
ئەوەی شێت و شەیدات بوون گیانە
کەس لە دەورەت نامێنێ
ڕۆژگاریش بێ بەقایە
چ بە سەر جوانان دێنێ