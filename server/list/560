میدیا حسێن

شای و زەماوەند

https://allekok.github.io/gorani-kurdi/audio/134.mp3

هەڵپەڕە دەی هەڵپەڕە
لەو شاییەو زەماوەندە
دنیا بە بێ زەماوەند
زیندانە کۆتوبەندە
لە جوانی تۆی دەنێرم
شەش کچی نەقشبەندە‌
وەی دەوای دەردەکەم جانێ
راو لە کۆنە لاجانێ
بۆی دەڵێم بە کڵاوی زەرد
حەوزە گەورەی بۆکانێ
پێم گوت دەست لە ئەستۆی کەم
بەسای ئەو مەکرەی دامێ
بارگە و بنەم پێک ناوە
دەچمەوە مەریوانێ
ئەی بە بڵێندێ و بە شاماتێ
دوورەڕێگەم نایگاتێ
وەعدی داوە بە ماچێ
شەوی جەژنی بەراتێ
ئێستا هاتووەتە جێژوان
بێوەفایە و نامداتێ
بارگە و بنەم پێک ناوە
دەچمەوە مەهابادێ
هەڵپەڕە دەی هەڵپەڕە
لەو شاییەو زەماوەندە
دنیا ببێتە زەماوەند
زیندانە کۆتوبەندە
لە جوانی تۆی دەنێرم
شەش کچی نەقشبەندە‌
ئەتۆ چەندەت خۆش دەوێ
ئەمنیش دووسەت ئەوەندە
ئە دەوای دەردەکەم کاڵێ
کەزیەت بەندیڕەشماڵێ
پێم عەیبە و پێم ئیرادە
بۆی بکەم ماڵەوماڵێ
تۆ بڕۆ بابتڕازی بکە
دایکت بۆ من هیچ ناڵێ
سێ گەز بە گەزی کوردی
باسکم لە گەردنی هاڵێ
ئەی بە قوربانی شەماڵ بم
هەوری کرد پەڵە پەڵە
بە تفەنگی بڕنەو لێم دەن
دەستم فێرە بەخەڵە
هە لە بەر سەرکۆڵمەی دەمرم
بەفرە و خوێنی تێکەڵە
کەوی دەشتی بێورانە
بازی دەوری شەتەڵە
بتوێنت بە قوربان بێ
هەتا پردی دێگەڵە
هەڵپەڕە دەی هەڵپەڕە
لەو شاییەو زەماوەندە
دنیا بە بێ زەماوەند
زیندانە کۆتوبەندە
لە جوانی تۆی دەنێرم
شەش کچی نەقشبەنده