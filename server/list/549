فەقێ مینە

لەیلم هۆ

https://allekok.github.io/gorani-kurdi/audio/113.mp3

کزم گردەنشینم لە بن داری شۆڕەبی
بەژنێ باریکەڕابرد،ڕەبی کۆرە بم نەمدی
سێ مەولوودیم لە سەر بن جوانێ بە نەسیبم بی
خودا لێت قەبووڵ ناکا، من بمرم لە غەریبی
تاوانم دەبێ چ بێ، لەیلم هۆ لەیلم هۆ لەیلم هۆ
لێم دەڕەنجی بەبێهۆ، بۆچی بۆ
رەیحانەی سەر دوێراوێ، شەو بە شەو پەلکێ داوێ
وەک بەنەوشەی بەهارێ خۆی ناگری لە بەر تاوێ
لێم چوویە دە سەنگەرێ وا دیارە سوڵحت ناوێ
دەستم بە دامانت بێ تفەنگان بەرەو چاو ماوێ
شەش و حەوتان دەکوژم ئەمنیش وەک کابرای نواوێ
هەر سیرمۆکێت بۆ دێنم وەکوو خاڵی بەڵاوێ
تاوانم دەبێ چ بێ، لەیلم هۆ لەیلم هۆ لەیلم هۆ
لێم دەڕەنجی بەبێهۆ، بۆچی بۆ
خۆ من مەلا عەوڵا نیم پێم بڵێن خەڵکی یاڵاوان
من دوکتور موستەفا نیم لە بێلۆکە و میراوان
بابی حەمەشەمچەی نیم ڕیشان داکوتم لە واوان
من ئەحمەد مەزراوی نیم حەینەکان بکەم لە چاوان
من کاک هەمزەی بناوێ نیم شێرەمەردی نێو پیاوان
سەپانیم بۆتە بەبران لە نەڵاس و نیژاوان
پێمەڕەشم ڕەفیقە دایمە لە بۆ پاراوان
حەیحەی لە بەر پرپرێ گرتی کەندی دوێراوان
گەڵایەت دەیگێم تووتن هیچ نی بۆ لێقەوماوان
تاوانم دەبێ چ بێ، لەیلم هۆ لەیلم هۆ لەیلم هۆ
لێم دەڕەنجی بەبێهۆ، بۆچی بۆ
بەهاران کەشاوەرزم بە ئیمامێڕەببانی
پایزان دەچمە سەردەشتێ پێم دەڵێن شارەستانی
لە داوەت و بووکانم دەڵێم بەند و گۆرانی
مەلا دەڵێ حەڵاڵە خودا بیداڕەنجی شانی
ناوێرم بزنان ڕاگرم لە ترسی جەنگەڵبانی
تاوانم دەبێ چ بێ، لەیلم هۆ لەیلم هۆ لەیلم هۆ
لێم دەڕەنجی بەبێهۆ، بۆچی بۆ
پووتێک یەرەڵماسیم بوون لەگەڵ دوو عەڕبە ماشان
دوو مانگای هۆلەندیم بوون تفاقم لە بۆ دەکێشان
ترێلەکەم لێ وەرگەڕا و خەشەکەم ڕادەکێشان
کام دە کادێنێ دەکرد مانگایەکی لێم مووشان
هۆڕەی وام لێ گوێ نەبووە جا مەگەر لە گامێشان
دیسان پاییز هاتەوە لە داخ کەلەم و لووشان
گۆرانی فارسی دەڵێم وەک ئیرەج و گووگووشان
دێەودێە ڕاو دەکەم وەک حافز و دروێشان
بە شاڵی پێغەمبەری حەرامە ئاوێ شووشان
تاوانم دەبێ چ بێ، لەیلم هۆ لەیلم هۆ لەیلم هۆ
لێم دەڕەنجی بەبێهۆ، بۆچی بۆ
بە خودایەی بێ مەکانە دڵ خەمباری خەمانە
سەیرە لە دووری جوانێ شەمعم بوومە پەروانە
ناوێرم نێوی بێنم بە خودایەی بێمەکانە
لەو پەنجانەم نەرمتر چی دیت بۆ بکەم بە شانە
دەستم بە دامانت بێ ئیتر مەگرە بەهانە
بۆ مەگەر نەتزانیوە گەر کاری نامەردانە
تاوانم دەبێ چ بێ، لەیلم هۆ لەیلم هۆ لەیلم هۆ
لێم دەڕەنجی بەبێهۆ، بۆچی بۆ