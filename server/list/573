حەسەن زیرەک

کاکی جووتیار

https://allekok.github.io/KurdishLyricsCorpus/audio/136.mp3

ئامان ئامان
ئۆی کاکی جووتیار، ئەی وەیڕێم توولانییه
یاری هاودەردم، ئەی وەی موکریانییە‌
ئەرێ خاڵۆی ڕێبوار، ئەی وەی ڕێگام کوێستانه
دەچم بۆ لای یار، ئەی وەی خاوەن بێستانە
ئامان ئامان
ئۆی کاکی جووتیار، ئەی وەی جووتت شاگوڵ بێ
تووەکەت ڕازیانە، کاکم خەرمانت گوڵ بێ
ئەرێ کاکی ڕێبوار، ئەی وەی ڕێم توولانییە
بۆخۆم غەریبم، خاڵۆ یارم بۆکانییە
ئامان ئامان
ئۆ خاڵەی جووتیار، ئەی وەی ڕێگەم یەمەنە
تۆزێک بە نسار، ئەی وەی جێگەت چیمەنە
ئەرێ خانمی ڕێبوار، ئەی وەی ڕێگەم لە بەر ناچێ
داخی غەریبیم ئەی وەی لە دڵ دەرناچێ
ئەی وەی کاکی جووتیار، ئەی وەی جێگەکەت بەردە
گایەکت ڕەشە خاڵۆ، گایەکت زەردە
ئەویش وەکوو من ئالوودەی دەردە
مەرد و مەردانە هەی وەی هەڵکە ئەو هەرده