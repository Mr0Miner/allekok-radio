حەسەن زیرەک

دڵەکەی وەرگرتم

https://allekok.github.io/gorani-kurdi/audio/116.mp3

چۆن خودا هەڵدەگرێ غەرقم کەی لە غەم
مەیلم بدەیە یان زۆر و یان کەم
ئەی هاوار یان زۆر و یان کەم
خانم گیان یان زۆر و یان کەم
ئەی چاو باز و ئەبرۆ کەوان
کچێڕوحمی خێرت بێ چاو جوان
ئەی بۆ تۆ مردم پێنەزان
ئاورت تێ بەردام فاتم گیان
دڵەکەی وەرگرتم وازی لێ هێنام
نەمزانی کێ بوو جەرگی دەرهێنام
ئەی هاوار جەرگی دەرهێنام
ئەی هاوار جەرگی دەرهێنام
ئەی عەنتیکە و تۆی بەڵەک چاو
روحمی خێرت بێ زولف خاو
ئاورت تێ بەردام کەس نەماو
بۆ تۆ نەماوم کچێ خۆشناو
ئەی چاو باز و ئەبرۆ کەوان
سینگەکەت بەفری کەلیخان
من بۆ تۆ مردوم سەرگەردان
کوشتومت بە چلەی زستان
ئەو ماڵەی هەمە، با بچێ بە تاڵان
باڵای تۆم دەوێ، دەم لە سەر خاڵان
ئەی هاوار دەم لە سەر خاڵان
خانم گیان دەم لە سەر خاڵان
ئەی یاڵڵا یا سوڵتان هاوار
دێ دەروانێتە بورهانی
گیان ئاگادری یارم بی
کاک ئەحمەد لە سولێمانی
دڵەکەی وەرگرتم، بۆ خۆی لێیداڕۆی
پرسی پێ نەکردم وەی دەرۆی یان نارۆی
خانم گیان دەرۆی یا نارۆی
ئەی هاوار دەرۆی یا نارۆی